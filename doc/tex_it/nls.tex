\chapter{Minimi quadrati non lineari}
\label{chap-nls}


\section{Introduzione ed esempi}
\label{nls-intro}

\app{gretl} supporta i minimi quadrati non
lineari (NLS - nonlinear least squares), usando una variante
dell'algoritmo Levenberg--Marquandt.  L'utente deve fornire la
specificazione della funzione di regressione, e, prima ancora di fare
questo, occorre ``dichiarare'' i parametri da stimare e fornire dei
valori iniziali. È anche possibile indicare analiticamente delle
derivate della funzione di regressione rispetto a ognuno dei
parametri. La tolleranza usata per fermare la procedura iterativa di
stima può essere impostata con il comando \cmd{set}.

La sintassi per la specificazione della funzione da stimare è la
stessa usata per il comando \cmd{genr}. Ecco due esempi, che includono
anche le derivate.

\begin{script}[htbp]
  \caption{Funzione di consumo da Greene}
  \label{nls-cons}
\begin{scode}
nls C = alfa + beta * Y^gamma
deriv alfa = 1
deriv beta = Y^gamma
deriv gamma = beta * Y^gamma * log(Y)
end nls
\end{scode}
\end{script}

\begin{script}[htbp]
  \caption{Funzione non lineare da Russell Davidson}
  \label{nls-ects}
\begin{scode}
nls y = alfa + beta * x1 + (1/beta) * x2
deriv alfa = 1
deriv beta = x1 - x2/(beta*beta)
end nls
\end{scode}
\end{script}

Si notino i comandi \cmd{nls} (che indica la funzione di regressione),
\cmd{deriv} (che indica la specificazione di una derivata) e \cmd{end
  nls}, che conclude la specificazione e avvia la stima. Se si
aggiunge l'opzione \cmd{--vcv} all'ultima riga, verrà mostrata la
matrice di covarianza delle stime dei parametri.

\section{Inizializzazione dei parametri}
\label{nls-param}

Prima di eseguire il comando \cmd{nls}, occorre definire dei valori iniziali per
i parametri della funzione di regressione. Per farlo, è
possibile usare il comando \cmd{genr} (o, nella versione grafica del
programma, il comando ``Variabile, Definisci nuova variabile'').  

In alcuni casi, in cui la funzione non lineare è una generalizzazione
di un modello lineare (o di una sua forma ristretta), può essere
conveniente eseguire un comando \cmd{ols} e inizializzare i parametri
a partire dalle stime OLS dei coefficienti. In relazione al primo
degli esempi visti sopra, si potrebbe usare:

\begin{code}
ols C 0 Y
genr alfa = $coeff(0)
genr beta = $coeff(Y)
genr gamma = 1
\end{code}

E in relazione al secondo esempio si userebbe:

\begin{code}
ols y 0 x1 x2
genr alfa = $coeff(0)
genr beta = $coeff(x1)
\end{code}

\section{Finestra di dialogo NLS}
\label{nls-gui}

Probabilmente il modo più comodo di formulare i comandi per una stima
NLS consiste nell'usare uno script per \app{gretl}, ma è possibile
anche procedere interattivamente, selezionando il comando
``Minimi quadrati non lineari'' dal menù ``Modello, Modelli non lineari''. In questo modo,
si aprirà una finestra di dialogo in cui è possibile scrivere la
specificazione della funzione (opzionalmente preceduta da linee
\cmd{genr} per impostare i valori iniziali dei parametri) e le
derivate, se sono disponibili. Un esempio è mostrato nella
figura~\ref{fig-nls-dialog}.  Si noti che in questo contesto non
occorre scrivere i comandi \cmd{nls} e \cmd{end nls}.

\begin{figure}[htbp]
  \begin{center}
    \includegraphics[scale=0.75]{figures/nls_window}
  \end{center}
  \caption{Finestra di dialogo NLS}
  \label{fig-nls-dialog}
\end{figure}


\section{Derivate analitiche e numeriche}
\label{nls-deriv}

Se si è in grado di calcolare le derivate dalla funzione di
regressione rispetto ai parametri, è consigliabile indicarle come
mostrato negli esempi precedenti. Se ciò non è possibile, \app{gretl}
calcolerà delle derivate approssimate numericamente. Le proprietà
dell'algoritmo NLS in questo caso potrebbero non essere ottimali (si
veda la sezione~\ref{nls-accuracy}).

Se vengono fornite delle derivate analitiche, ne viene controllata la
coerenza con la funzione non lineare data. Se esse sono chiaramente
scorrette, la stima viene annullata con un messaggio di errore. Se le
derivate sono ``sospette'', viene mostrato un messaggio di
avvertimento, ma la stima prosegue.  Questo avvertimento può essere
causato da derivate scorrette, ma può anche essere dovuto a un alto
grado di collinearità tra le derivate.

Si noti che non è possibile mischiare derivate numeriche e analitiche:
se si indicano espressioni analitiche per una derivata, occorre farlo
per tutte.

\section{Arresto della procedura}
\label{nls-toler}

La procedura di stima NLS è iterativa: l'iterazione viene arrestata quando
si verifica una qualunque delle seguenti condizioni: viene raggiunto il
criterio di convergenza, o si supera il massimo numero di iterazioni
impostato.

Se $k$ denota il numero di parametri da stimare, il numero massimo di iterazioni
è $100 \times (k+1)$ quando si indicano le derivate analitiche, mentre è $200
\times (k+1)$ quando si usano le derivate numeriche.

Preso un numero $\epsilon$ piccolo a piacere, la convergenza si ritiene
raggiunta se è soddisfatta almeno una delle due condizioni seguenti:

\begin{itemize}
\item Entrambe le riduzioni, effettiva o prevista, della somma dei quadrati
  degli errori sono minori di $\epsilon$.
\item L'errore relativo tra due iterazioni consecutive è minore di
  $\epsilon$.
\end{itemize}

Il valore predefinito per $\epsilon$ è pari alla precisione della macchina
elevata alla potenza 3/4\footnote{Su una macchina Intel Pentium a 32-bit, il
valore è pari a circa $1.82\times 10^{-12}$.}, ma può essere modificato usando
il comando \cmd{set} con il parametro \verb+nls_toler+. Ad esempio
%

\begin{code}
set nls_toler .0001
\end{code}
%
imposterà il valore di $\epsilon$ a 0.0001.

\section{Dettagli sul codice}
\label{nls-code}

Il motore sottostante la stima NLS è basato sulla suite di funzioni
\app{minpack}, disponibile su
\href{http://www.netlib.org/minpack/}{netlib.org}.  Nello specifico,
sono usate le seguenti funzioni \app{minpack}:

\begin{center}
  \begin{tabular}{ll}
    \verb+lmder+ & 
    Algoritmo Levenberg--Marquandt con derivate analitiche
    \\
    \verb+chkder+ & 
    Controllo delle derivate analitiche fornite
    \\
    \verb+lmdif+ & 
    Algoritmo Levenberg--Marquandt con derivate numeriche
    \\
    \verb+fdjac2+ & 
    Calcolo del Jacobiano approssimato finale se si usano le derivate 
    numeriche
    \\
    \verb+dpmpar+ & 
    Determinazione della precisione della macchina
    \\
  \end{tabular}
\end{center}

In caso di successo nell'iterazione Levenberg--Marquandt, viene usata
una regressione Gauss--Newton per calcolare la matrice di covarianza
per le stime dei parametri. Se si usa l'opzione \verb|--robust|, viene
calcolata una variante robusta. La documentazione del comando \cmd{set}
spiega le opzioni disponibili a questo proposito.

Poiché i risultati NLS sono asintotici, si può discutere sulla necessità di
applicare una correzione per i gradi di libertà nel calcolo dell'errore standard
della regressione (e di quello delle stime dei parametri). Per confrontabilità
con OLS, e seguendo il ragionamento in Davidson e MacKinnon (1993), le stime
calcolate in \app{gretl} \emph{usano} una correzione per i gradi di libertà.

\section{Accuratezza numerica}
\label{nls-accuracy}

La tabella~\ref{tab-nls} mostra i risultati dell'uso della procedura
NLS di \app{gretl} sui 27 ``Statistical Reference Dataset'' forniti
dal National Institute of Standards and Technology (NIST)
statunitense, per il test del software di regressione non
lineare.\footnote{Per una discussione dell'accuratezza di \app{gretl}
  nella stima di modelli lineari, si veda
  l'appendice~\ref{app-accuracy}.} Per ogni dataset, il file di test
indicano due valori iniziali per i parametri, quindi il test completo
riporta 54 stime. Sono stati eseguiti due test completi, uno usando
derivate analitiche e uno usando approssimazioni numeriche; in
entrambi i casi si è usata la tolleranza predefinita.\footnote{I dati
  mostrati nella tabella derivano dalla versione 1.0.9 di \app{gretl},
  compilato con \app{gcc} 3.3, collegato a \app{glibc} 2.3.2 ed
  eseguito in Linux su un PC i686 (IBM ThinkPad A21m).}

Sulle 54 stime, \app{gretl} non riesce a produrre una soluzione in 4
casi, se vengono usate le derivate analitiche, e in 5 casi se vengono
usate le approssimazioni numeriche. Dei quattro fallimenti in modalità
derivate analitiche, due sono dovuti alla non convergenza
dell'algoritmo Levenberg--Marquandt dopo il numero massimo di
iterazioni (su \verb+MGH09+ e \verb+Bennett5+, entrambi descritti dal
NIST come di ``alta difficoltà'') e due sono dovuti ad errori di
intervallo (valori in virgola mobile al di fuori dei limiti) occorsi
durante il calcolo del Jacobiano (su \verb+BoxBOD+ e \verb+MGH17+,
rispettivamente descritti come di ``alta difficoltà'' e di ``media
difficoltà''). In modalità approssimazione numerica, l'ulteriore caso
di fallimento è rappresentato da \verb+MGH10+ (``alta difficoltà'',
massimo numero di iterazioni raggiunto).

La tabella mostra informazioni su vari aspetti dei test: numero di
fallimenti, numero medio di iterazioni richieste per produrre una
soluzione, e due tipi di misura dell'accuratezza dei risultati per i
parametri e per i loro errori standard.

Per ognuno dei 54 test eseguiti in ogni modalità, se è stata prodotta
una soluzione, sono state confrontate le stime dei parametri ottenute da
\app{gretl} con i valori certificati dal NIST. È stata definita la
variabile ``numero minimo di cifre corrette'' per una data stima come il
numero di cifre significative per cui la \emph{meno accurata} delle
stime di \app{gretl} coincide con il valore certificato. La tabella
mostra i valori medio e minimo di questa variabile, calcolati sulle
stime che hanno prodotto una soluzione; la stessa informazione è fornita
per gli errori standard stimati.\footnote{Per gli errori standard, dalle
  statistiche mostrate nella tabella, è stato escluso l'outlier
  costituito da \verb+Lanczos1+, che rappresenta un caso strano,
  composto da dati generati con un adattamento quasi esatto; gli
  errori standard sono di 9 o 10 ordini di grandezza più piccoli dei
  coefficienti. In questo caso \app{gretl} riesce a riprodurre gli
  errori standard solo per 3 cifre (con derivate analitiche) e per 2
  cifre (con derivate numeriche).}  

La seconda misura di accuratezza mostrata è la percentuale di casi,
tenendo conto di tutti i parametri di tutte le stime giunte a buon
fine, in cui la stima di \app{gretl} concorda con il valore
certificato per almeno 6 cifre significative, che sono mostrate in
modo predefinito nei risultati delle regressioni di \app{gretl}.

\begin{table}[htbp]
  \caption{Regressione non lineare: i test NIST}
  \label{tab-nls}
  \begin{center}
    \begin{tabular}{lcc}
        & \textit{Derivate analitiche} 
        & \textit{Derivate numeriche} \\ [4pt]
        Fallimenti in 54 test & 4 & 5\\
        Iterazioni medie & 32 & 127\\
        Media del "numero minimo di cifre corrette", & 8.120 & 6.980\\
        stima dei parametri \\
        Valore minimo del "numero minimo di cifre corrette", & 4 & 3 \\
        stima dei parametri \\
        Media del "numero minimo di cifre corrette", & 8.000 & 5.673\\
        stima degli errori standard \\
        Valore minimo del "numero minimo di cifre corrette", & 5 & 2\\
        stima degli errori standard \\
        Percentuale delle stime corrette a 6 cifre, & 96.5 & 91.9\\
        stima dei parametri \\
        Percentuale delle stime corrette a 6 cifre, & 97.7 & 77.3\\
        stima degli errori standard \\
      \end{tabular}
    \end{center}
  \end{table}

  Usando derivate analitiche, i valori dei casi peggiori sia per le
  stime dei parametri che per gli errori standard sono stati
  migliorati a 6 cifre corrette restringendo il valore di tolleranza a
  1.0e$-$14.  Usando derivate numeriche, la stessa modifica del limite
  di tolleranza ha innalzato la precisione dei valori peggiori a 5
  cifre corrette per i parametri e 3 cifre per gli errori standard, al
  costo di un fallimento in più nella convergenza.  

  Si noti la tendenziale superiorità delle derivate analitiche: in
  media le soluzioni ai problemi dei test sono state ottenute con
  molte meno iterazioni e i risultati sono più accurati (in modo
  evidente per gli errori standard stimati). Si noti anche che i
  risultati a 6 cifre mostrati da \app{gretl} non sono affidabili al
  100 per cento per i problemi non lineari difficili (in particolare
  se si usano derivate numeriche). Tenendo presente questi limiti, la
  percentuale dei casi in cui i risultati sono accurati alla sesta
  cifra o più sembra sufficiente per giustificarne l'utilizzo in
  questa forma.

%%% Local Variables: 
%%% mode: latex
%%% TeX-master: "gretl-guide-it"
%%% End: 

