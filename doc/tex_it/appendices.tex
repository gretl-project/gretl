\chapter{Dettagli sui file di dati}
\label{app-datafile}

\section{Formato interno di gretl}
\label{native}

Il formato dati usato internamente da \app{Gretl} per i dataset è
basato su XML (extensible mark-up language).  I file di dati sono conformi al
semplice DTD (document type definition) contenuto nel file
\verb+gretldata.dtd+, fornito con la distribuzione di \app{Gretl} e
installato nella directory dei dati di sistema (ad es.
\verb+/usr/share/gretl/data+ su Linux). I file di dati possono essere
non compressi o compressi con gzip; oltre ai valori dei dati,
essi contengono altre informazioni aggiuntive, come i nomi e le descrizioni
delle variabili, la frequenza dei dati e così via.

La maggior parte degli utenti probabilmente non avrà bisogno di
leggere o scrivere questi file, se non usando \app{Gretl} stesso, ma
se si vuole manipolarli usando altri strumenti, può essere utile
esaminare il DTD e qualcuno dei file di esempio forniti: il file
\verb+data4-1.gdt+ dà un semplice esempio, il file \verb+data4-10.gdt+
invece contiene anche delle etichette per le osservazioni.

\section{Formato tradizionale di ESL}
\label{traddata}

Per compatibilità all'indietro, \app{Gretl} può elaborare anche file
di dati nel formato ``tradizionale'' usato dal programma \app{ESL}
di Ramanathan.  In questo formato (che era quello predefinito nelle
versioni di \app{Gretl} precedenti alla 0.98) un dataset è
rappresentato da due file: uno contiene i dati veri e propri, l'altro
contiene la descrizione dei dati e le modalità per la loro lettura.
In particolare:

\begin{enumerate}
\item \emph{Dati veri e propri}: una matrice rettangolare di numeri
  separati da spazi vuoti. Ogni colonna rappresenta una variabile,
  ogni riga un'osservazione per ognuna delle variabili (come in un
  foglio elettronico). Le colonne dei dati possono essere separate da
  spazi o caratteri tab. Il nome del file deve avere l'estensione
  \verb+.gdt+ e il file di solito è di tipo ASCII (testo semplice), ma
  può essere anche compresso con gzip, per occupare meno spazio su
  disco. È possibile inserire commenti in un file di dati: se una riga
  comincia con un carattere cancelletto (\verb+#+), l'intera riga
  viene ignorata (questo comportamento è coerente con i file di dati
  di gnuplot e di octave).
\item \emph{Descrizione}: il file di dati deve essere accompagnato da
  un file di descrizioni, che ha lo stesso nome di base del file di
  dati, ma l'estensione \verb+.hdr+.  Questo file contiene,
  nell'ordine:

  \begin{itemize}
  \item (Opzionale) \emph{commenti} sui dati, introdotti dalla stringa
    di apertura \verb+(*+ e conclusi dalla stringa \verb+*)+; ognuna
    di queste stringhe deve essere presente da sola su una riga.
  \item (Richiesta) lista dei \emph{nomi delle variabili} presenti nel
    file, separati da spazio bianco. I nomi sono limitati a 8
    caratteri, devono iniziare con una lettera e possono contenere
    solo caratteri alfanumerici e il carattere trattino basso,
    \verb+_+. La lista può continuare su più righe e deve essere
    chiusa da un punto e virgola \verb+;+.
  \item (Richiesta) riga \emph{osservazioni}, nel formato 
    \verb+1 1 85+. Il primo elemento indica la frequenza dei dati (1 per dati
    non datati o annuali, 4 per trimestrali, 12 per mensili).  Gli
    altri due elementi indicano le osservazioni iniziale e finale: di
    solito questi saranno pari a 1 e al numero delle osservazioni, per
    i dati non datati. Per le serie storiche, è possibile usare date
    nella forma \cmd{1959.1} (trimestrale, una cifra dopo il punto) o
    \cmd{1967.03} (mensile, due cifre dopo il punto). Si veda il
    capitolo~\ref{chap-panel} per l'uso speciale di questa riga nel
    caso dei dati panel.
  \item La parola chiave \verb+BYOBS+.
  \end{itemize}
\end{enumerate}

Ecco un esempio di un file di descrizione dei dati ben scritto.
        
\begin{code}
(* 
  DATA9-6: 
  Dati su log(moneta), log(reddito) e tasso di interesse USA. 
  Fonte: Stock and Watson (1993) Econometrica 
  (dati grezzi) Il periodo è 1900-1989 (dati annuali). 
  Dati composti da Graham Elliott. 
*) 
lmoneta lreddito tassint ; 
1 1900 1989 BYOBS
\end{code}
          
Il corrispondente file di dati contiene tre colonne di dati, ognuna
con 90 osservazioni.  Ci sono altre tre caratteristiche del formato
dati ``tradizionale'' degne di nota.
    
\begin{enumerate}
\item Se la parola chiave \verb+BYOBS+ è sostituita da \verb+BYVAR+ ed
  è seguita dalla parola chiave \verb+BINARY+, significa che il
  corrispondente file di dati è in formato binario. Questo tipo di
  file di dati può essere scritto da \app{gretlcli} usando il comando
  \cmd{store} con l'opzione \cmd{-s} (precisione singola) o l'opzione
  \cmd{-o} (precisione doppia).
\item Se \verb+BYOBS+ è seguita dalla parola chiave \verb+MARKERS+,
  \app{Gretl} si aspetta un file di dati in cui la \emph{prima
    colonna} contiene stringhe (lunghe al massimo 8 caratteri) usate
  per identificare le osservazioni. Queste possono essere utili nel
  caso dei dati di tipo cross-section in cui le unità di osservazione
  sono identificabili: regioni, stati, città ecc. Un altro caso è
  quello delle serie storiche irregolari, come ad esempio i dati
  giornalieri delle quotazioni azionarie, in cui mancano i giorni in
  cui non avvengono contrattazioni: in questo caso, le osservazioni
  possono essere marcate con una stringa che rappresenta la data, come
  ad esempio \cmd{10/01/98} (si ricordi il limite di 8 caratteri). Si
  noti che le opzioni \cmd{BINARY} e \cmd{MARKERS} sono mutualmente
  esclusive, e si noti anche che i ``marcatori'' non sono considerati
  come una variabile: questa colonna non compare nell'elenco delle
  variabili nel file di descrizione dei dati.
\item Se esiste un file con lo stesso nome di base del file di dati e
  di quello delle descrizioni, ma con l'estensione \verb+.lbl+, esso
  viene letto e usato per riempire le etichette descrittive per le
  serie di dati. Il formato del file di etichette è semplice: ogni
  riga contiene il nome di una variabile (indicata nel file di
  descrizione) seguito da uno o più spazi, seguito dall'etichetta
  descrittiva. Ecco un esempio:
  \verb+prezzo Indice dei prezzi auto nuove, anno base 1982+ 

\end{enumerate}

Se si vuole salvare i dati nel formato tradizionale, occorre usare
l'opzione \cmd{-t} con il comando \cmd{store}, nella versione a riga
di comando del programma o nella finestra del terminale della versione
grafica del programma.

\section{Dettagli sui database binari}
\label{dbdetails}

Un database di \app{Gretl} consiste di due parti: un file indice ASCII
(con l'estensione \verb+.idx+) che contiene informazioni sulle serie,
e un file binario (con estensione \verb+.bin+) che contiene i dati
veri e propri. Ecco due esempi di voci contenute in un file
\verb+idx+:

\begin{code}
G0M910  Indice composto da 11 indicatori principali (1987=100) 
M 1948.01 - 1995.11  n = 575
currbal Bilancia dei pagamenti: parte corrente; corretta per la stagionalità
Q 1960.1 - 1999.4 n = 160
\end{code}

Il primo campo è il nome della serie, il secondo è una descrizione
della serie (al massimo di 128 caratteri). Sulla seconda riga, il
primo campo è un codice di frequenza: \verb+M+ per dati mensili, \verb+Q+
per dati trimestrali, \verb+A+ per dati annuali, \verb+B+ per dati
giornalieri-lavorativi (giornalieri con cinque giorni a settimana) e
\verb+D+ per dati giornalieri (sette giorni a settimana). Al momento non
vengono accettati altri codici di frequenza. Quindi segue la data
iniziale (con due cifre che seguono il punto nei dati mensili, una per
i dati trimestrali, nessuna per quelli annuali), uno spazio, un
trattino, un altro spazio, la data finale, la stringa ``\verb+n = +''
e il numero delle osservazioni. Nel caso di dati giornalieri, le date
iniziale e finale devono essere indicate nella forma
\verb+YYYY/MM/DD+. Questo formato deve essere rispettato alla
lettera.

Opzionalmente, la prima riga del file indice può contenere un breve
commento (al massimo 64 caratteri) a proposito della fonte e del tipo
dei dati, che segue un carattere cancelletto. Ad esempio:
      
\begin{code}
# Banca Centrale Europea (tassi di interesse)
\end{code}

Il corrispondente database binario contiene i valori dei dati,
rappresentati come ``float'', ossia come numeri in virgola mobile a
precisione singola, che tipicamente occupano quattro byte ciascuno. I
numeri sono immagazzinati ``per variabile'', così che i primi \emph{n}
numeri sono le osservazioni della variabile 1, i successivi \emph{m}
sono le osservazioni per la variabile 2 e così via.

\chapter{Compilare \app{gretl}}
\label{app-build}

\section{Requisiti}
\label{sec:build-req}

\app{Gretl} è scritto nel linguaggio di programmazione C, aderendo
nel modo più stretto possibile allo standard C ISO/ANSI (C90), anche
se l'interfaccia grafica e alcune altre componenti devono fare uso
necessariamente di estensioni specifiche per certe piattaforme.
  
Il programma è sviluppato in ambiente Linux.  La libreria condivisa e
il client a riga di comando dovrebbero essere compilabili su qualsiasi
piattaforma che supporti l'ISO/ANSI C e abbia installate le
librerie elencate nella Tabella~\ref{tab:depend}. Se il sistema
dispone anche della libreria GNU readline, essa sarà usata per
\app{gretcli}, fornendo una riga di comando molto più comoda da
utilizzare.  Si veda la
\href{http://cnswww.cns.cwru.edu/~chet/readline/rltop.html}{home page
  di readline}.  

\begin{table}[htbp]
  \centering
  \begin{tabular}{lll}
\textit{Libreria} & \textit{Funzione} & \textit{Sito web} \\ [4pt]
zlib & compressione dei dati &  
   \href{http://www.info-zip.org/pub/infozip/zlib/}{info-zip.org} \\
libxml2 & manipolazione XML &
   \href{http://xmlsoft.org/}{xmlsoft.org} \\
LAPACK & algebra lineare & 
   \href{http://www.netlib.org/lapack/}{netlib.org} \\
FFTW3 & Trasformata veloce di Fourier & 
   \href{http://www.fftw.org/}{fftw.org} \\
glib-2.0 & Varie utilità & 
  \href{http://www.gtk.org/}{gtk.org}
  \end{tabular}
  \caption{Librerie richieste per compilare gretl}
  \label{tab:depend}
\end{table}

Il client grafico dovrebbe essere compilabile e utilizzabile su ogni
sistema che, oltre ai requisiti visti sopra, offra la libreria GTK
nella versione 2.4.0 o superiore (si veda
\href{http://www.gtk.org/}{gtk.org})\footnote{Fino alla versione 1.5.1,
\app{gretl} poteva essere compilato anche usando GTK 1.2, ma il supporto per
questa libreria è stato abbandonato a partire dalla versione 1.6.0 di \app{gretl}.}.

\app{Gretl} usa gnuplot per produrre grafici. È possibile trovare
gnuplot a \href{http://www.gnuplot.info/}{gnuplot.info}. Al momento
della scrittura di questo manuale, la versione ufficiale più recente
di gnuplot è la 4.2 (di marzo 2007).  La versione MS Windows di
\app{Gretl} comprende la versione 4.2 di gnuplot per Windows; sul sito
web di Gretl è possibile trovare un pacchetto rpm di gnuplot 3.8j0 per
sistemi Linux x86.
  
Alcune funzionalità di \app{Gretl} fanno uso di parti della libreria
\app{gtkextra} di Adrian Feguin.  Le parti rilevanti di questo pacchetto sono
incluse (in forma leggermente modificata) con la distribuzione sorgente di
\app{gretl}.
  
Una versione binaria del programma è disponibile per la piattaforma
Microsoft Windows (Windows 98 o superiore).
Questa versione è cross-compilata su Linux usando mingw (il
compilatore GNU C, \app{gcc}, portato per l'uso con win32) e collegata
alla libreria C di Microsoft C, \verb+msvcrt.dll+. Utilizza il port di
GTK 2.0 su win32 di Tor Lillqvist. L'installatore per Windows (libero,
open-source) è a cura di Jordan Russell
(\href{http://www.jrsoftware.org/}{jrsoftware.org}).  

Speriamo che gli utenti con conoscenze di programmazione possano
considerare \app{Gretl} abbastanza interessante e degno di essere
migliorato ed esteso. La documentazione dell'API libgretl non è ancora
completa, ma è possibile trovare alcuni dettagli seguendo il link
``Libgretl API docs'' sul sito web di \app{Gretl}. Chiunque sia interessato
allo sviluppo di \app{gretl} è invitato a iscriversi alla mailing list
\href{http://gretl.sourceforge.net/lists.html}{gretl-devel}.

\section{Istruzioni per la compilazione}
\label{sec:build-inst}

Questa sezione contiene istruzioni che permettono di compilare \app{gretl}
a un utente con una conoscenza di base di un sistema di tipo Unix.
La procedura è stata testata su una nuova installazione della distribuzione
Debian Etch e dovrebbe funzionare anche su altre distribuzioni Linux
(specialmente quelle derivate da Debian, come Ubuntu e simili). Su altri sistemi
simili a Unix, come MacOSX e BSD, potrebbero esserci differenze maggiori nella
procedura.

In questo esempio guidato, compileremo \app{gretl} insieme alla sua
documentazione completa. Questa scelta implica alcuni requisiti in più, ma in
cambio permette di modificare anche i file della documentazione, come l'aiuto in
linea o i manuali.

\subsection{Installare i programmi di base}

Assumiamo che le utilità GNU di base siano già installate sul sistema, insieme
a questi altri programmi:
\begin{itemize}
  \item Un sistema \TeX/\LaTeX (\texttt{tetex} o \texttt{texlive} vanno
    benissimo)
  \item Gnuplot
  \item ImageMagick
\end{itemize}
Assumiamo anche che l'utente abbia i privilegi di amministratore e sappia come
installare i pacchetti. Gli esempi seguenti mostrano  l'uso del comando shell
\texttt{apt-get}, ma possono essere replicati anche con comandi come
\texttt{aptitude}, \texttt{dselect}, con il programma a interfaccia grafica
\texttt{synaptic}. Gli utenti di distribuzioni Linux che usano pacchetti rpm
(es.\ Red Hat/Fedora, Mandriva, SuSE) possono consultare la pagina
\href{http://gretl.sourceforge.net/depend_it.html}{dipendenze} sul sito di
\app{gretl}.

Il primo passo consiste nell'installare il compilatore C e le utilità correlate.
Su un sistema Debian, occorre installare i seguenti pacchetti:
\begin{code}
apt-get install gcc autoconf automake1.9 libtool flex bison gcc-doc \
libc6-dev libc-dev libgfortran1 libgfortran1-dev gettext pkgconfig
\end{code}

Quindi occorre installare i pacchetti ``di sviluppo'' (\texttt{dev})
per le librerie usate da \app{gretl}:

\begin{center}
  \begin{tabular}{ll}
    \textit{Libreria} & \textit{Comando} \\ [4pt]
    GLIB & \texttt{apt-get install libglib2.0-dev} \\
    GTK 2.0 & \texttt{apt-get install libgtk2.0-dev} \\
    PNG & \texttt{apt-get install libpng12-dev} \\
    XSLT & \texttt{apt-get install libxslt1-dev} \\
    LAPACK & \texttt{apt-get install lapack3-dev} \\
    FFTW & \texttt{apt-get install fftw3-dev} \\
    READLINE & \texttt{apt-get install libreadline5-dev} \\
    GMP & \texttt{apt-get install libgmp3-dev}
  \end{tabular}
\end{center}

GMP è opzionale, ma raccomandata.  I pacchetti \texttt{dev} di queste librerie
sono necessari per \emph{compilare} \app{gretl}, mentre per \emph{eseguire} il
programma occorrono anche i pacchetti normali (non-\texttt{dev}) delle librerie;
la maggior parte di questi pacchetti fa già parte delle installazioni standard.
Per abilitare funzionalità aggiuntive, come il supporto audio, occorre
installare altre librerie.

\subsection{Procurarsi il sorgente: pacchetto o CVS}

A questo punto è possibile iniziare a compilare il sorgente. È possibile
procurarselo in due modi: scaricando l'ultimo pacchetto sorgente rilasciato, o
scaricando la versione di \app{gretl} contenuta attualmente nell'archivio CVS
(Concurrent Versions System). La versione CVS è di solito più recente, può
contenere correzioni di bug presenti nell'ultimo pacchetto rilasciato, ma può
anche contenere nuovi bug (o addirittura non essere compilabile) e codice
``sperimentale''. Se si vuole partecipare allo sviluppo e al test del programma,
è raccomandabile usare la versione CVS di \app{gretl}.

Per lavorare col pacchetto sorgente:

\begin{enumerate}
  \item Scaricare il pacchetto dei sorgenti di \app{Gretl}
    da \href{http://gretl.sourceforge.net/}{gretl.sourceforge.net}.
  \item Decomprimere il pacchetto. Se si dispone delle utilità GNU,
    usare il comando \cmd{tar xvfz gretl-N.tar.gz} (sostituire \cmd{N}
    con il numero di versione specifico del file scaricato).
  \item Spostarsi nella directory del codice sorgente di gretl appena
    creata (ad es. \verb+gretl-1.6.6+).
  \item Procedere alla sezione seguente ``Configurare il sorgente''.
\end{enumerate}
          
Per lavorare con CVS occorre per prima cosa installare il programma client \app{cvs},
se non si trova già sul proprio sistema. Può essere utile consultare il sito web
di CVS \href{http://www.nongnu.org/cvs/}{www.nongnu.org/cvs}, le istruzioni per
l'uso di CVS su SourceForge contenute nella
\href{http://sourceforge.net/docman/display_doc.php?docid=14035&group_id=1}{pagina
CVS di SourceForge}, e le istruzioni specifiche su \app{gretl} nella
\href{http://sourceforge.net/cvs/?group_id=36234}{pagina CVS di Gretl}.

Quando si scarica il codice da CVS \textit{per la prima volta}, occorre decidere
dove salvarlo. Ad esempio si può creare una directory chiamata \texttt{cvs}
nella propria home directory, aprire un terminale, fare \texttt{cd} in questa
directory ed eseguire i comandi seguenti:
%
\begin{code}
cvs -d:pserver:anonymous@gretl.cvs.sourceforge.net:/cvsroot/gretl login
cvs -z3 -d:pserver:anonymous@gretl.cvs.sourceforge.net:/cvsroot/gretl co -P gretl
\end{code}
%
Dopo il primo comando verrà richiesta una password: basta premere invio. Dopo il
secondo comando, \app{cvs} creerà una sotto-directory chiamatat \texttt{gretl}
che conterrà il codice sorgente.

Ogni volta che si vuole \textit{aggiornare la propria copia del sorgente}, basta
andare nella directory \texttt{gretl} ed eseguire
\begin{code}
cvs update -d -P
\end{code}

Da questo punto in poi, assumendo di essere nella directory \texttt{gretl}, è
possibile seguire le istruzioni valide anche per il sorgente contenuto nel
pacchetto.

\subsection{Configurare il sorgente}

Il successivo comando da eseguire è \texttt{./configure}; si tratta di uno
script sofisticato che cerca gli strumenti disponibili sul sistema e prepara
la compilazione. Il comando \texttt{configure} accetta molte opzioni: eseguendo
\begin{code}
./configure --help
\end{code}
si ottiene l'elenco di quelle disponibili. Un'opzione che può essere utile usare
è \cmd{--prefix}, che modifica il percorso principale in cui verrà installato il
programma; il valore predefinito è \verb+/usr/local+. Ad esempio usando
\begin{code}
./configure --prefix=/usr
\end{code}
i file verranno installati sotto il percorso \verb+/usr+. Un'altra opzione ha a
che fare col supporto per il desktop \app{gnome}, che \app{gretl} offre in
modalità predefinita. Se non si è interessati alle funzionalità specifiche di
\app{gnome} è possibile usare l'opzione
\verb+--without-gnome+ di \cmd{configure}.

Per compilare anche la documentazione, c'è un'altra opzione di
\texttt{configure}:
\begin{code}
./configure --enable-build-doc
\end{code}
Quando si esegue il comando, si vedranno i risultati di una serie di controlli,
e se tutto funziona correttamente, un riassunto finale simile a quello mostrato
nell'Esempio~\ref{configure-output}.

\begin{script}[htbp]
  \caption{Risultato di \texttt{./configure --enable-build-doc}}
  \label{configure-output}
\begin{scode}
Configuration:

  Installation path:                      /usr/local
  Use readline library:                   yes
  Use gnuplot for graphs:                 yes
  Use PNG for gnuplot graphs:             yes
  Use LaTeX for typesetting output:       yes
  Gnu Multiple Precision support:         yes
  MPFR support:                           no
  LAPACK support:                         yes
  FFTW3 support:                          yes
  Build with GTK version:                 2.0
  Script syntax highlighting:             yes
  Use installed gtksourceview:            yes
  Build with gnome support:               no
  Build gretl documentation:              yes
  Build message catalogs:                 yes
  Gnome installation prefix:              NA
  X-12-ARIMA support:                     yes
  TRAMO/SEATS support:                    yes
  Experimental audio support:             no

Now type 'make' to build gretl.
\end{scode}
\end{script}

\tip{Se si usa CVS, è una buona idea ri-eseguire lo script
  \texttt{configure} dopo ogni operazione di aggiornamento del sorgente.
  Non è sempre necessario, ma alcune volte lo è; in ogni caso non è dannoso.
  A questo proposito, può essere comodo creare un piccolo script di shell che
  esegue \texttt{configure} con le opzioni che si è soliti utilizzare.}

\subsection{Compilare e installare}

Siamo quindi pronti per iniziare la vera e propria compilazione: questa si
ottiene col comando \texttt{make}, che compila tutti i file sorgenti nell'ordine
corretto. Basta semplicemente eseguire
\begin{code}
make 
\end{code}

Questo passo della procedura richiederà qualche minuto e produrrà molti messaggi
sullo schermo. Alla fine, per installare la copia di \app{gretl} appena
prodotta, basterà eseguire:
\begin{code}
make install
\end{code}

Sulla maggior parte dei sistemi, il comando \texttt{make install} richiede di avere
i privilegi di amministratore di sistema. Quindi occorrerà fare login come
\texttt{root} prima di eseguirlo, oppure occorrerà usare il comando
\texttt{sudo}:
\begin{code}
sudo make install
\end{code}

\chapter{Accuratezza numerica}
\label{app-accuracy}

\app{Gretl} usa aritmetica a doppia precisione, ad eccezione del
plugin per precisione multipla invocabile con il comando del menù
``Modello, Altri modelli lineari, Minimi quadrati in alta precisione'' che rappresenta i
valori in virgola mobile usando un numero di bit indicato dalla
variabile di ambiente \verb+GRETL_MP_BITS+ (valore predefinito: 256).

Le equazioni normali dei minimi quadrati sono risolte in modo
predefinito usando la decomposizione di Cholesky, che è abbastanza
accurata per la maggior parte delle applicazioni. Nel caso le variabili
indipendenti esibiscano un'alto grado di collinearità, \app{gretl} adotta
automaticamente la decomposizione QR; inoltre l'utente può scegliere di usare
sempre la decomposizione QR.

Il programma è stato testato abbastanza approfonditamente con i dataset di
riferimento forniti dal NIST (il National Institute of Standards and Technology
statunitense) e un rapporto completo dei risultati si trova sul sito web di
Gretl (seguendo il link ``Accuratezza numerica'').

Ad oggi, sono state pubblicate due recensioni che hanno preso in esame
l'accuratezza di \app{gretl}: Giovanni Baiocchi e Walter Distaso (2003), e Talha
Yalta e Yasemin Yalta (2007). Siamo grati a questi autori per il loro accurato
esame del programma. I loro commenti hanno suggerito vari miglioramenti, come
l'uso del codice \app{cephes} di Stephen Moshier per calcolare i p-value e altre
quantità relative alle distribuzioni di probabilità (si veda
\href{http://www.netlib.org/cephes/}{netlib.org}), modifiche alla formattazione
dei risultati delle regressioni per assicurare che il programma mostri un numero
coerente di cifre significative, soluzione di alcuni problemi di compilazione
della versione MS Windows di \app{gretl} (che in passato era leggermente meno
accurata della versione Linux).

La versione attuale di \app{Gretl} comprende un ``plugin'' che esegue
la suite NIST di test della regressione lineare. È possibile trovarlo
nel menù ``Strumenti'' della finestra principale. Quando viene eseguito
questo test, un'introduzione spiega qual è il risultato atteso: se si
esegue il test e si ottengono risultati diversi da quelli attesi, si
prega di inviare un bug report a \verb+cottrell@wfu.edu+.  

Tutte le statistiche di regressione sono mostrate
con 6 cifre significative nella versione attuale di \app{Gretl}
(tranne quando viene usato il plugin per precisione multipla, e allora
i risultati sono mostrati con 12 cifre). Se occorre esaminare un
valore più da vicino, basta per prima cosa salvarlo (si veda il
comando \cmd{genr}) e poi visualizzarlo usando il comando \cmd{printf}.


\chapter{Altro software libero utile}
\label{app-advanced}

Le possibilità offerte da \app{gretl} sono molte e in continua espansione,
tuttavia può esserci l'esigenza di compiere operazioni non disponibili in
\app{gretl}, oppure di confrontare i risultati con quelli di altri programmi.
Se si è interessati a funzionalità complementari disponibili nell'ambito del
software libero, o open source, raccomandiamo i programmi seguenti, di cui
riportiamo la descrizione fornita nei rispettivi siti web.

\begin{itemize}

\item \textbf{GNU R} \href{http://www.r-project.org/}{r-project.org}:
  ``R è un sistema per il calcolo statistico e i grafici. Consiste in
  un linguaggio e in un ambiente di lavoro che fornisce grafici, un
  debugger, l'accesso alle funzioni del sistema e la possibilità di eseguire
  programmi contenuti all'interno di script\dots\ È compilabile ed eseguibile
  su un'ampia varietà di piattaforme UNIX, Windows e MacOS''.
  Commento: esistono molti pacchetti aggiuntivi per R, che coprono le principali
  aree dell'analisi statistica.

\item \textbf{GNU Octave}
  \href{http://www.octave.org/}{www.octave.org}:
  ``GNU Octave è un linguaggio ad alto livello, dedicato principalmente al
  calcolo numerico. Fornisce una comoda interfaccia a riga di comando per
  risolvere numericamente problemi lineari e non lineari, e per eseguire altre
  operazioni numeriche usando un linguaggio per lo più compatibile con quello di
  Matlab. Può anche essere utilizzato in modalità non interattiva''.

\item \textbf{JMulTi} \href{http://www.jmulti.de/}{www.jmulti.de}:
  ``JMulTi è stato progettato in origine come strumento per alcune procedure
  econometriche tipiche dell'analisi delle serie storiche, di difficile utilizzo
  e reperibilità in altri pacchetti, come l'analisi impulso-risposta con
  intervalli di confidenza bootstrap per modelli VAR/VEC. In seguito, sono state
  aggiunte altre funzionalità che permettono di condurre un'analisi completa''.
  Commento: JMulTi è un programma java con interfaccia grafica; per poterlo
  usare è necessario installare un java run-time environment.

\end{itemize}

Come già detto sopra, \app{Gretl} offre la possibilità di
esportare i dati nei formati di Octave e R. Nel caso di Octave, il
dataset di \app{Gretl} viene salvato come matrice singola \verb+X+:
una volta importati i dati in Octave, se si vuole, è possibile
eliminare la matrice \verb+X+, si veda il manuale di Octave per i
dettagli.  Per quanto riguarda R, il file dei dati esportati conserva
qualsiasi struttura di serie storiche riconoscibile da \app{gretl}.
Le serie sono salvate come strutture individuali: i dati vanno
importati in R con il comando \cmd{source()}.
  
Inoltre, \app{Gretl} dispone di una funzione per trasferire velocemente dati in R.
Il menù ``Strumenti'' di \app{Gretl} contiene il comando ``Avvia GNU R'', che
salva il dataset in uso in formato R (nella directory utente di gretl) e lo
carica avviando una nuova sessione di R. Il modo esatto in cui R viene avviato
dipende dalla variabile interna \verb+Rcommand+ di \app{gretl}, il cui valore
deve essere impostato nel menù ``Strumenti, Preferenze''. Il comando
predefinito è \cmd{RGui.exe} in MS Windows, mentre in X è \cmd{xterm -e R}. Si
noti che questa stringa può contenere al massimo tre elementi separati da spazi:
ulteriori elementi saranno ignorati.

\chapter{Elenco degli URL}
\label{app-urls}

Quello che segue è un elenco degli URL citati nel testo.

\begin{description}

\item[Estima (RATS)] \url{http://www.estima.com/}
\item[FFTW3] \url{http://www.fftw.org/}
\item[Home page del desktop Gnome] \url{http://www.gnome.org/}
\item[Libreria GNU Multiple Precision (GMP)]
  \url{http://swox.com/gmp/}
\item[Home page di GNU Octave] \url{http://www.octave.org/}
\item[Home page di GNU R] \url{http://www.r-project.org/}
\item[Manuale di GNU R]
  \url{http://cran.r-project.org/doc/manuals/R-intro.pdf}
\item[Home page di Gnuplot] \url{http://www.gnuplot.info/}
\item[Manuale di Gnuplot] \url{http://ricardo.ecn.wfu.edu/gnuplot.html}
\item[Pagina dei dati di Gretl (versione italiana)]
  \url{http://gretl.sourceforge.net/gretl_data_it.html}
\item[Home page di Gretl (versione italiana)] 
  \url{http://gretl.sourceforge.net/gretl_italiano.html}
\item[Home page di GTK+] \url{http://www.gtk.org/}
\item[Home page del port di GTK+ per win32]
  \url{http://www.gimp.org/~tml/gimp/win32/}
\item[Home page di Gtkextra] \url{http://gtkextra.sourceforge.net/}
\item[Home page di InfoZip]
  \url{http://www.info-zip.org/pub/infozip/zlib/}
\item[Home page di JMulTi] \url{http://www.jmulti.de/}
\item[JRSoftware] \url{http://www.jrsoftware.org/}
\item[Home page di Mingw (gcc per win32)] \url{http://www.mingw.org/}
\item[Minpack] \url{http://www.netlib.org/minpack/}
\item[Penn World Table] \url{http://pwt.econ.upenn.edu/}
\item[Home page di Readline]
  \url{http://cnswww.cns.cwru.edu/~chet/readline/rltop.html}
\item[Manuale di Readline]
  \url{http://cnswww.cns.cwru.edu/~chet/readline/readline.html}
\item[Home page di Xmlsoft] \url{http://xmlsoft.org/}

\end{description}


%%% Local Variables: 
%%% mode: latex
%%% TeX-master: "gretl-guide-it"
%%% End: 

